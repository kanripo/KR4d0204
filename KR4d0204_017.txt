# -*- mode: mandoku-view; -*-
#+TITLE: 文定集
#+DATE: 2015-08-24 23:58:45.762686
#+PROPERTY: ID KR4d0204
#+PROPERTY: BASEEDITION WYG    
#+PROPERTY: JUAN 卷十七
<pb:KR4d0204_WYG_017-1a>¶
欽定四庫全書¶
　文定集巻十七¶
　　　　　　　　　　　　宋　汪應辰　撰¶
　啟¶
　　謝解啟¶
鄉里之選宜先老成輩行甚卑乃叨舉首初非所敢望¶
以為榮伏念洋(宋史汪應辰本傳應辰初名洋及第後/以與姓字有語病特賜改應辰此啟係)¶
(謝解時作故/尚仍舊名)志大心勞才疎學陋焚膏繼晷探求聖賢¶
<pb:KR4d0204_WYG_017-1b>¶
之用心束帶逺逰周覽山川之秀氣雖王公大人未嘗¶
識其面目而先生長者亦多借之齒牙承師問道于庠¶
序之間論世尚友于方册之上篤在自信敢求速成其¶
為士者笑之皆曰子之迂也屬盛時之側席下明詔以¶
搜賢竊羞童子之雕蟲請對諸儒而折角視荀揚賈馬¶
之作何足道哉有虞夏商周之書皆雅言也固當去彼¶
而取此安敢是古而非今淬礪辭鋒墾鋤藝圃千萬人¶
吾往矣二三子何患焉共驚一介之㣲豪奪三軍之帥¶
<pb:KR4d0204_WYG_017-2a>¶
自量踰分推庇有階此盖伏遇判府侍郎閥閲名家珪¶
璋素望掲二天之日月被千里之江山買犢買牛浄洗¶
潢池之刀劔采芹采藻一新泮水之衣冠熙然廣信之¶
區盡被洙濵之化致兹庸下亦預選掄洋敢不求為可¶
知勉所未至騰文章萬大之燄掃筆陣千人之軍鯤化¶
為鵬乗北海長風之便豹變則虎脱南山隠霧之縱過¶
此以還未知所措¶
　　上虞宣撫¶
<pb:KR4d0204_WYG_017-2b>¶
伏以經武斗樞之庭宣風井絡之野安危所寄内外惟¶
均注意特隆具瞻胥慶恭惟宣撫樞宻知院受才宏博¶
藴徳純全以孝為亊君之忠以仁為救物之勇我戰則¶
克盖傳心于聖門匪夷所思獨取必于天理經畫世故¶
調胹政㡬無施不宜有本如是雖舉身而逺引亟承命¶
以遄歸惟蜀僻在一隅惟帝明見萬里當宁太息命公¶
往釐靡憚暑行之勤以寛旰食之慮制勝堂上即坐收¶
于全功拜相軍中當復見于盛事益沛為霖之潤永扶¶
<pb:KR4d0204_WYG_017-3a>¶
置器之安應辰疏拙無庸知照有素免于罪戾悉䝉庇¶
冒之恩奉以周旋兹復趨承之幸其為欣忭實倍等夷¶
　　與吕經略¶
愆期有待欲罷不能忽承折簡之音已遂交符之幸反¶
初服而自慶稱故吏以知歸事有從來感無以喻伏念¶
某寒鄉晚出薄宦逺逰數口無飢姑全生于升斗一日¶
必葺惟竭力于簿書既踰𤓰時尚復匏繫邦人見察偶¶
未推擠親老懐歸自難啟處不遑假寐如有隠憂天其¶
<pb:KR4d0204_WYG_017-3b>¶
憐之分乃莅止奉令承教開心見誠雖㫁㫁無他獨慰¶
藉之良厚彼捷捷欲譖終浸潤之不行自惟眇然何以¶
得此而復察私計之曲折閔㣲蹤之滯留使沿公牒之¶
行實遂安輿之奉招延更僕臨餞出郊特屈常尊蔑聞¶
往列惟卒伍之凌雜方道塗之阻脩三令五申之既嚴¶
百舍重趼而無倦望故國之喬木初非敢期頼中流之¶
一壺乃克有濟方將反命大府謝恩公庭事與願而相¶
違慙且懼而交戰謂宜督過益厚拊存有味之言疊拜¶
<pb:KR4d0204_WYG_017-4a>¶
嘉于翰墨無功之祿併受賜于廩庖蔀室生光涸轍䝉¶
潤迄依巨芘以獲終更此盖伏遇某官美繼八元聲冠¶
九牧負宏材而使人也器都貴位而急士之窮不聴畸¶
偏之辭自敦特達之義應辰有同孑立誰為先容始末¶
保全纖悉調䕶筋骨瑟縮固無可用之資肝膽輪囷徒¶
懐欲報之意仰惟逺業簡在清衷已奏銅柱之功即趨¶
金節之召歸艎可望庶伏謁于道旁大厦既成永依棲¶
于宇下¶
<pb:KR4d0204_WYG_017-4b>¶
　　與廣西陳經略¶
伏審期年報政獨推漕最之優十國為連就倚帥符之¶
重惟周邦之咸喜如大厦之既成恭惟某官天畀全能¶
世濟其美屹若鎮時之望薰然接物之仁探索羣言既¶
逢原而自得醻酢萬變固投刃以皆虚無施不宜有本¶
如是自舒翹于俊域即布武于要津紆郡綬則民有田¶
里之安擁使華則吏有簡書之畏因仍舊部進領元戎¶
昔已致于澄清今豈勞于施設應辰抗塵末路託迹後¶
<pb:KR4d0204_WYG_017-5a>¶
車將有賴于公庥尤不勝其厚幸¶
　　與方經略¶
甫罷郡佐復叨恩除飢寒所驅道路云逺惟是甚幸得¶
其所依疇昔諸公之並逰從容一顧之特厚志在流水¶
毎懐知己之言身如浮雲寖闊趨風之地竊不自意適¶
為此行託美䕃以息肩聞妙音而忘味事非偶爾天寶¶
畀之某官器采翹明風度凝逺閲衆甫以致用追前修¶
而與歸推自得之學以及人混混乎盈科而後進挾不¶
<pb:KR4d0204_WYG_017-5b>¶
貲之材而應物恢恢乎㳺刃之有餘所謂無施而不宜¶
盖其有本者如是帝念嶺表地逺朝廷特分委于漕權¶
仍就更于帥閫嵗華再閲輿頌四騰明試以功宜有康¶
侯之蕃錫入告乃后更觀方叔之壯猷自顧奇窮方欣¶
際㑹譬諸草木宜以臭味而見存畏此簡書庶乎罪戾¶
之或免政恐即膺于召節不容久託于後車瞻仰之誠¶
敘言罔既¶
　　與沈安撫¶
<pb:KR4d0204_WYG_017-6a>¶
伏念涉道甚疎抗塵云久一違册府三奉宫祠受祿無¶
功幸少延于涸轍出門有礙因自錮于荒山方惟菽水¶
之謀寧復詩書之夢兹䝉廟論俾佽郡條彈冠振衣復¶
收還于舊觀扶老携幼竊自比于常人既奉令于屬城¶
敢修辭于下吏伏惟某官髙文絢發偉論鮮明舒翹揚¶
英名不容于自晦批卻導窽才每見于竝窮不已于行¶
所至可紀阜餘財于劇部待明制于清時雖仕路之所¶
榮顧師言之未厭自閫以外有嚴帥節之雄大江以西¶
<pb:KR4d0204_WYG_017-6b>¶
尤謂价藩之重蹔勤填拊普洽隆平旬月之間令已修¶
于庭户九河之潤福更及于京師凡吏于兹豈勝其幸¶
迹同韓子出意見以無繇心仰弱翁霽威嚴之是望庶¶
以恩臨之故未為罪斥之人依賴之誠叙言罔既¶
　　與吳提舉¶
伏審乗傳一封來臨使事先庚三日寅布詔條民言交¶
欣王命増重伏惟某官天才卓越儒術精詳學逢其原¶
以閱衆甫文出于已自成一家有猷復見于有為所譽¶
<pb:KR4d0204_WYG_017-7a>¶
悉符于所試而乃回翔久次之地徧閲後來之英屬結¶
綬于中都且問津于要路顧樂鄉閭之便自祈原隰之¶
行逺有光華雖式嚴于臨遣周爰咨度宜即奉于論思¶
應辰自為成童則已受教竒窮至此姑為升斗之謀幸¶
㑹適然又託帡幪之庇其為欣忭豈易敷陳¶
　　與吳宣撫¶
東甌蕃屛之嚴未能報政西蜀兵民之寄益愧非才嘗¶
力貢于忱詞終莫回于成命將就帡幪之庇輒修咫尺¶
<pb:KR4d0204_WYG_017-7b>¶
之書恭惟宣撫少師相公貫日精忠濟時英略棠棣之¶
華韡韡繼當閫制之雄南山維石巖巖復陟臺司之貴¶
應接關輔蔽遮江淮肇敏戎公盡䕶諸將執訊獲醜已¶
摧玁狁之鋒保勝安邉方倚營平之畧地雖逺而實本¶
根之勢身雖外而為社稷之臣是謂功勞而位尊尤宜¶
託重而持力顧慚疎拙竊幸依承治法征謀既軍旅之¶
未學風聲氣俗復語言之不通第殫夙夜之寅益謹周¶
旋之奉庶㡬免戾非復言功歸向之誠敷陳罔既¶
<pb:KR4d0204_WYG_017-8a>¶
　　又¶
祗奉詔㫖謬持帥節拕舟遡峽幸險阻之無他入境交¶
符歎拊綏之未易仰止宣威之重隠然制閫之雄庶㡬¶
䝉休其或免戾恭惟宣撫少師相公精忠許國英略濟¶
時地壓西南繫江淮之根本望隆中外兼將相之威儀¶
不自有于成功方益恢于逺畧奮張師旅靖强敵之窺¶
邉指顧關河慰遺民之思漢既策勲于為冠宜受祉于¶
無窮應辰猥以非才偶兹承乏藜藿不采但見田閭之¶
<pb:KR4d0204_WYG_017-8b>¶
安風雨攸除實依夏屋之庇其為欣幸罔既敷陳¶
　　與總領汪少卿¶
伏念某技無他長窮有定數蓬山咫尺風引去以難親¶
木偶東西雨流行而未已雖安蹇薄之分未免飢寒之¶
憂仰䝉上恩洊至郡寄逺道百舍豈重趼之敢辭中流¶
一壺視千金而奚啻矧復廷臣之重久當使指之嚴昔¶
已賴于保持今仍依于臨按兹為幸甚殆匪徒然恭惟¶
某官學識髙明才猷敏劭宿望獨髙于省寺羣知皆避¶
<pb:KR4d0204_WYG_017-9a>¶
其威嚴屬邦計之浩繁紆皇華而典領錢流于地雖稱¶
劉晏之功刃發于硎豈識庖丁之妙即登大任乃究逺¶
圖某無以亢身茍焉竊祿論臭味于草木敢曰宗盟謹¶
期㑹于簿書庶逃吏責尚祈終惠使得全安傾仰之誠¶
敷陳罔既¶
　　與提刑黄察院¶
叨䝉恩除往佐郡寄屬當㑹府實建外臺欽乃攸司曰¶
得親承于善教芘其所賴勢宜特異于他邦竊自懽然¶
<pb:KR4d0204_WYG_017-9b>¶
殆非偶爾某官宏材絶衆敏識造㣲舒翹揚英于多士¶
之辰明目張膽于可言之地惟風憲無分于内外而刑¶
章尤賴于平亭特迂使華以惠嶺表發硎㳺刃曽何費¶
于緒餘策足要津行即膺于枋任應辰謀不及逺仕止¶
為貧中流方仰于一壺百舍敢辭于重趼幸威嚴之少¶
霽庶罪戾之可逃不逐聾丞或念送迎之費願師委吏¶
毎殫㑹計之勤依仰之誠敷陳罔既¶
　　與知信州程尚書¶
<pb:KR4d0204_WYG_017-10a>¶
伏審祗奉中詔出分左符惟信美之肇州本鄱陽之析¶
壤河潤九里久已接于餘波我獨二天今親承于仁政¶
聞命而喜有心所同恭惟某官冠冕士倫表儀禁路髙¶
文大册發為國華覈論危言播在人口是以彌年家食¶
有其如蒼生之憂一日詔還有既見君子之喜所以致¶
此夫豈偶然方需顯庸盡發賢蘊後凋之節要嵗寒而¶
始知勇退之心雖急流而莫禦斂此餘刃施于専城人¶
誇衣錦之榮誰識浮雲之志某仰髙滋久願見無階不¶
<pb:KR4d0204_WYG_017-10b>¶
獨與此邦之人安其田里庶㡬聞長者之論奉以周旋¶
其為歡娛倍萬夷等¶
　　與趙經幹¶
伏審既被辟書即奉俞㫖轅門増重桂嶺有輝伏惟某¶
官蔚以卿材生于公族仁厚皆如麟趾夙著清芬弦歌¶
焉用牛刀亟登最課屬南邦之開鎮虚右席以招賢錐¶
之處于囊中昔知已其特異羅而致之幕下今豈待于¶
先容姑藉佐戎之謀實為儲帥之地某去徳云久竊祿¶
<pb:KR4d0204_WYG_017-11a>¶
于兹特承謦欬之音更託帡幪之庇其為欣忭豈易敷¶
陳¶
　　與福建王運使¶
伏審祗奉詔音出持漕節先聲所暨輿論交欣恭惟某¶
官識造精㣲學窮浩博文采英華之發自成一家風流¶
清白之傳于今五世既上應于列宿宜立登于要津惟¶
中外更迭之文具存近制方始初清明之政尤重逺民¶
蹔紆使軺來接閩部佇聞最課益究逺猷應辰方領州¶
<pb:KR4d0204_WYG_017-11b>¶
符正依徳庇其為欣忭罔既敷陳¶
　　與成都李運使¶
某官材猷敏劭學識髙深明習憲章于殘闕之餘緣節¶
吏事于倥偬之際宜在登瀛之選乃勤使蜀之行誇弩¶
矢之前驅殆非素志憂樵蘓之後㸑益濟多艱佇奏休¶
功進膺異數¶
　　與司馬運使¶
某官材猷敏劭學識髙明惟阿衡専美有商宜臧孫有¶
<pb:KR4d0204_WYG_017-12a>¶
後于魯蓬瀛寓直姑循序進之常襄漢宿師暫倚轉輸¶
之重佇凝最課即繼前休竊承臨按于上流當獲逢迎¶
于中道¶
　　與晁都大¶
伏審載揚前斾冒盛暑之袢延俯壓近郊適孟秋之初¶
吉念去徳之云久毎遡風而實勤將有逺行尚少留于¶
頃刻亦既見止庶自慰于渇飢欣忭之誠敷陳罔既¶
　　與運使察院¶
<pb:KR4d0204_WYG_017-12b>¶
伏審肅持漕節臨按炎方置郵之命初騰載路之聲交¶
慶恭惟某官學貫千載文成一家追前輩以擅塲睨要¶
津而䇿足鋒車促召輕辭蜀道之難黼座對揚絶出漢¶
庭之右亟躋憲府洊委使華遂令五嶺之區亦幸二天¶
之庇宣聖主丕冒海隅之徳運公家如流地上之財即¶
著休功遂膺大任應辰頃在京國獲登門牆悵嵗月之¶
㡬何歘雲泥之相望方且全生于斗水豈期託䕃于華¶
欀欣忭之誠敷陳罔既¶
<pb:KR4d0204_WYG_017-13a>¶
　　納幣啟¶
不顯亦世仰風流之具存惟好是求㤀門地之非偶伏¶
承某官第㡬女富有家法嫻于婦儀而某從弟朝議位¶
長男某甫逮成人之年猥當貺室之重諏辰其吉奉幣¶
以前藉之用茅姑致誠于菲薄芘其所頼尚徼福于方¶
將¶
　¶
　¶
<pb:KR4d0204_WYG_017-13b>¶
　¶
　¶
　¶
　¶
　¶
　¶
　¶
　文定集巻十七¶
